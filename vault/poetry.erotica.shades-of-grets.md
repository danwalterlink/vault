---
id: umvd12pw7u7zjsg5dtgtsj8
title: Shades of Grets
desc: ''
updated: 1633199321493
created: 1633199321493
---

Nach de bachsteistege und de grüene türe begrüess ich dich mit honiggsüesstem fenchel-kamilletee und verblüffend warme händ. Usm obere stock ghört me entfernt ’poème de l’extase’. Du gsehsch di dampfendi wasserschüssle mit me chline frotteetuech und schnuppersch die erst nase voll ylangblüete. Driisstrohmatte sind je mitere fell-, check-, und paisleydecki unsichtbar gmacht. Nochdem dis winterfell losworde bisch, hebsch stehend din arm under buuchspannig langsam über de chopf, während ich id leeri luegend liecht druck uf dini schulterblätterpartie uusüebe, dich degege drucke lah und langsam nochgibe. De churzi tanz endet i abtaste vo nacke, schultere und underärm. Du wirsch dini socke los, chatzewäschisch dfüess mit em nasse frotteetuech und leisch dich büchlinks uf di na dezent nach stroh und wiissem salbei duftendi riismatte
